{"id": "25", "story": "Kaisa hakee telttansa luota kynän ja paperia. Yhdessä Punapöllö-joukkue askartelee katoamisilmoituksia johtajan punaisesta repusta.</br>He lähtevät levittämään katoamisilmoituksia. Punapöllöt kiinnittävät ilmoituksia puihin ja seiniin ja kaikkialle minne vain keksivät</br>Lipputangon luona Punapöllö-joukkue törmää naapurivartioon joka myös kiinnittää katoamisilmoitusta puuhun. Heidän katoamisilmoituksensa koskee naapurivartion Esaa, joka on mystisesti kadonnut. Punapöllöt lohduttavat heitä ja kertovat, että heidän johtajansakin on kadonnut.</br>Punapöllöt jatkavat ilmoitusten kiinnittämistä. Vastaan köpöttelee ainakin satavuotias partiomummu, joka kysyy narisevalla äänellään, mitä Punapöllöt touhuavat. Myös leirin huoltotiimin siivousvastaava pyyhältää paikalle ja kysyy, mitä papereita Punapöllöt oikein levittelevät. Punapöllöt kertovat heille molemmille kadonneesta repusta. Kumpikin heistä haluaa jakaa Punapöllöille elämänviisauksia.</br>Kumpaa Punapöllöt kuuntelevat?", "options": [{"id": "30", "title": "Kuuntele partiomummua", "location": "30"}, {"id": "31", "title": "Kuuntele siivousvastaavaa", "location": "31"}]}
